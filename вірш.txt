						 Я егоїстка? Мабуть, ви праві.
                                                І я, бувало, думала про себе.
                                                Тримає час гріхи мої нові,
                                                Коли старі ще відмолити треба.

                                                Я Лицемірка? Що ж, можливо, й так.
                                                Життя навчило маски одягати.
                                                Щоб викупити спокій на п'ятак
                                                Доводилося інколи брехати.

                                                Я надто горда? Вперта, як віслюк?
                                                Якщо і, так, не вам мене судити.
                                                Я від повчань втомилась і наук,
                                                А ідеально не навчилась жити.

                                                Бездушна я? Жорстока і черства?
                                                Ну що іще там? Це усі провини?
                                                Я визнаю, були й мої слова
                                                Бездушними, жорстокими, черствими.

                                                Були й дороги інколи криві.
                                                Бувало, й зло лишалося за мною.
                                                Я егоїстка? Мабуть, ви праві...
                                                Та я й не прикидалася святою.

                                                Як бачиш, я — не подарунок долі.
                                                Терпи таку, або втікай щодуху,
                                                Поки ще ми не з'їли пуда солі
                                                І світ не встиг замкнутися наглухо.

                                               ... Свавільна, гостра, не терплю розлуки.
                                                Я, мабуть, від природи трохи з перцем.
                                                Дивися сам, до кого тягнеш руки,
                                                Щоб потім не хапатися за серце.

                                                У нас з тобою дуже різні мови.
                                                Чи можна їх в єдину об'єднати?
                                                Повір мені, повір мені на слово:
                                                Тобі не вдасться бурю покохати.

                                                Ліна Костенко